Wij hebben een opdrachtgever gekregen die docent is op de HAN en lesgeeft op de opleiding CMD. De opdracht die hij ons gegeven heeft, is het mogelijk maken om een 'skill tree' te maken. De opdrachtgever wil juist nu dat dit product ontwikkeld wordt, omdat er nog te weinig overzicht is van de voortgang van studenten. Op dit moment wordt er gebruik gemaakt van een website genaamd ISAS. Binnen dit systeem worden de cijfers weergegeven voor studenten. In dit systeem is er een lijst met vakken en het gemiddelde van wat een student gehaald heeft voor dat vak. Alleen ligt het probleem meer in dat er per vak een aparte pagina is voor de cijfers van toetsen en opdrachten. Nu zou de opdrachtgever willen dat deze cijfers van opdrachten en toetsen van studenten in een groot overzicht te zien zijn. Zelf denkt de opdrachtgever dat als docenten meer overzicht hebben over de voortgang van studenten, dat er beter lesgegeven kan worden voor studenten. Ook is het de bedoeling dat er gebruik gemaakt gaat worden van skills en niet meer toetsen en opdrachten. Als student zul je dus getoetst worden en/of opdrachten moeten maken om een skill te behalen. Ook verwacht de opdrachtgever een feedback systeem. Dit feedback systeem wil zeggen dat de student zelf, mede studenten en de bijbehorende docenten feedback kunnen geven op het ingeleverde werk voor een skill van de student. Het product dat wij gaan leveren aan de opdrachtgever zal een proof of concept zijn. Dit komt omdat het doel van de opdrachtgever is, dat hij een skill tree kan maken van skills en wilt gaan onderzoeken of deze proof of concept in de praktijk gebruikt kan worden. Als dit goed blijkt te werken, wil de opdrachtgever het verder ontwikkelen. Dit betekent dat wij als projectgroep het product makkelijk uitbreidbaar moeten maken voor de mensen die dit verder willen ontwikkelen.
